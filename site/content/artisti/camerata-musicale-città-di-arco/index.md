---
title: Camerata Musicale "Città di Arco"
nome: Marvi
ruolo: web master
image: /img/quadro-cameratamusicalecittadiarco.jpeg
weight: 0
---
**Il FONDATORE della CAMERATA MUSICALE "*CITTA' DI ARCO*"**\
**GIORGIO ULIVIERI, violinista e direttore**\
Giorgio Ulivieri nasce a Roma nel 1936 da Arnaldo ed Emma Travaglia di Cavedine.\
Rimasto orfano di padre a soli due anni, con la mamma nel 1940 torna in Trentino e nel 1948 emigra in Argentina dove vivono dei parenti. A Mendoza frequenta la scuola elementare italiana, interrotta ad Arco qualche mese prima. Come già ad Arco, anche a Mendoza si fa notare per la sua voce e, oltre che con il coretto della scuola, si esibisce sui pullman turistici eseguendo le più famose canzoni della tradizione italiana. \
A metà del 1949 mamma e figlio ritornano definitivamente in Trentino.\
Ad Arco, il noto tenore Roberto Turrini gli suggerisce di studiare musica, così il tredicenne Giorgio imbraccia il violino dapprima sotto la guida del nonno Cesare a Cavedine, poi ad Arco con il M° Elio Tamburini e quindi con il M° Giovanni Maroni a Riva del Garda. Grazie anche all’interessamento del consigliere comunale  Francesco Monti, nel 1958, a 22 anni, Giorgio si presenta agli esami di ammissione al Conservatorio di Venezia dove viene accettato. Nella città lagunare Ulivieri trova l’ambiente culturalmente elevato e stimolante adatto a valorizzare tutta la sua musicalità.\
Rientra ad Arco nel 1963, dove le prospettive di lavoro per un musicista sono quasi nulle.\
Ma proprio quell’anno a Bolzano nasce l’orchestra regionale Haydn. Giorgio si presenta subito al direttore M° Pedrotti, che visionato il curriculum, lo ammette alle selezioni. Superate con successo le audizioni, Giorgio Ulivieri è scritturato. Si stabilisce a Bolzano e, per ben 30 anni, è violinista dell’Orchestra Haydn. \
A Bolzano fa numerose esperienze sia professionali sia umane: si dedica all’insegnamento, fonda l’ensemble di musica rinascimentale “Oswald von Wolkenstein”, a Innsbruck frequenta corsi di perfezionamento sulla musica barocca. Il sogno, ormai accantonato, di diventare cantante, lo vede realizzarsi in Nicola, uno dei suoi due figli.\
Nel 1992, arrivato il momento della pensione, torna definitivamente ad Arco.\
Non pago di musica non si rassegna ad appendere il violino al chiodo e fin da subito contatta alcuni vecchi amici musicisti, buoni dilettanti, con i quali si ritrova a suonare nella cantina della sua casa di Caneve. \
Per il M° Giorgio Ulivieri, la musica è gioia da condividere con altri, ma soprattutto gioia da trasmettere agli altri. È questa la filosofia che lo guida, che convince lui a intraprendere una nuova avventura, che persuade alcuni giovani strumentisti ad affiancarlo: tre violini, due viole, un violoncello, un contrabbasso e il M° Ulivieri nel ruolo di “spalla” e concertatore. La “caneva” di casa Ulivieri, dove il gruppo si riunisce regolarmente, comincia a diventare “stretta”: contattato da Giorgio Ulivieri e supportato da Michele Liboni, l’allora Assessore alla Cultura Ruggero Morandi intuisce il valore del progetto e mette a disposizione del gruppo strumentale la sede del “Coro Castel”. \
Nasce così la CAMERATA MUSICALE “CITTÀ DI ARCO”.  \
Da allora l’orchestra della “città delle palme” occupa un posto di rilievo nel panorama culturale trentino ed è invitata regolarmente a tenere concerti (numerosi e sempre molto apprezzati) in tutto il Trentino, oltre che nelle vicine Lombardia e Veneto.

**DIRETTORI**

**SIMONE ZUCCATTI, direttore**\
Roveretano,  formatosi al Conservatorio di Trento e Riva del Garda, si è diplomato in direzione d’orchestra a Milano. Può contare al suo attivo l’ammissione e frequenza al Master in direzione d’orchestra al Conservatorio di Musica di Sidney in Australia, di essere stato assistente del direttore d’orchestra Fabio Luisi al Teatro San Carlo di Napoli e di aver fatto importanti esperienze direttoriali in Ucraina e in Polonia, con prestigiose orchestre e in grandi teatri.

**DEMIAN BARALDI, violinista e concertatore**\
Diplomatosi con J.C. Rybin al Conservatorio di Verona, si perfeziona al Conservatorio “Verdi” di Milano con F. Luciani. Debutta come solista con l’Orchestra delle Venezie (dir. G. Angeleri), con l’Orchestra di Padova e del Veneto, al Teatro alla Scala di Milano, e come camerista insieme M. Dalberto presso la Shanghai Symphony Orchestra Chamber Hall. Suona, anche come spalla, con prestigiose orchestra (Cherubini, Giovanile Italiana, della RAI, la Verdi, Filarmonica della Scala, dell’Arena di Verona, del Teatro La Fenice e del Maggio Musicale Fiorentino). Come spalla e come direttore, collabora spesso con la Camerata Musicale Città di Arco. \
È stato rappresentante italiano della EUYO, selezionato da C. Abbado, e ha suonato in sale molto importanti e sotto prestigiosi direttori (Honeck, Eschenbach, Petrenko, Ashkenazy). La sua passione per la musica contemporanea lo vede partecipe del festival Milano Musica e membro del Campus della Grafenegg Academy. Ha suonato anche per i Festival MiTo, As.Li.Co di Como, Milano Musica e Milano Classica. \
Suona spesso in duo con il fratello Dylan Baraldi, con il quale ha inciso un CD per Brilliant Classics, dedicato al compositore francese Louis Massonneau. \
Suona un violino Emilio Guerra del 1920, in prestito da una collezione privata.

**SEBASTIANO DE SALVO, direttore** \
Al “Bonporti” di Trento, dopo il diploma con il massimo dei voti e la lode in Pianoforte-Maestro collaboratore (proff. Consoli e Lambertini), ha studiato direzione d’orchestra con il M° G. Guarino. Ha quindi frequentato masterclass di direzione d’orchestra (G. Guarino, Karabtchevsky, Shambadal, Parisi, Salemkour, Gorli e Solbiati), di composizione (Aralla) e di pianoforte (Rivera), e ha studiato composizione con il M° Colazzo. In Italia e all’estero, ha diretto varie formazioni strumentali e ottime orchestre. È apprezzato anche come compositore. 

**DARIO SILVERI, violoncellista e direttore**\
Laureato in Violoncello con il massimo dei voti e Lode (Conservatorio di Perugia, M° Vallini), ha vinto vari premi e borse di studio, e dopo il Diploma di Alto Perfezionamento in “Musica da Camera” (Accademia Nazionale di Santa Cecilia in Roma, con i M° Ayo e M° Filippini), si laurea con 110 e Lode in “Musica da Camera del Novecento per Archi” (Conservatorio di Perugia, M° Bučan).  È Primo Violoncello dell’ “Orchestra Sinfonica di Perugia e dell’Umbria” e poi dei “Solisti Veneti”. Suona per anni con il Premio Oscar Morricone (in Europa, Asia, Emirati Arabi) e partecipa all’incisione di decine di CD e di numerose colonne sonore per il cinema e la televisione; suona ed incide inoltre con Ortolani, Trovajoli, Donaggio, e i due Premi Oscar Bacalov e Piovani. Al “Parco della Musica Contemporanea Ensemble”, collabora con alcuni tra i più importanti Compositori viventi italiani e stranieri, tra i quali Steve Reich.\
All’intensissima attività concertistica affianca quella didattica.\
Studia Direzione d’orchestra alla Civica Scuola Abbado di Milano (M°Rivolta) e si perfeziona all’Università della Musica di Vienna (M°Sieghart), a San Pietroburgo (M°Brett), in Francia con il M° Pehlivanian (sotto la cui guida ottiene il Postgraduate Degree presso il Conservatorio Superiore Gurska di Madrid, e del quale diventa poi Direttore Assistente).\
Ha diretto prestigiosi ensembles, orchestre da camera e orchestre sinfoniche (German National Chamber Orchestra, Savaria Symphony Orchestra, Orquesta de Conservatorios de Madrid, Orquestra Simfònica de l’ESMUC, Kammerorchester Bach, St. Petersburg State Hermitage Orchestra). Nel 2015/16 debutta sul podio del Palais de Bozar di Bruxelles, della Gewandhaus di Lipsia e della Filarmonica di Berlino.

**SOLISTI** \
**che si sono esibiti accompagnati dalla Camerata Musicale "Città di Arco"**

**STRUMENTISTI OSPITI**\
**Pianisti**\
Borgatti Jenny, Cenini Carlo, Maranelli Monica, Francesco Maria Moncher, Santi Margherita, Schinai Luca, Toccoli Enrico\
**Violinisti**\
Biguzzi Stefano, Broz Barbara, Broz Giada, Demian Baraldi, Maristella Patuzzi, Michelini Renzo, Teofil MIlenkovic’\
**Violoncellisti**\
Broz Klaus, Dylan Baraldi\
**Flautisti**\
Consolo Sabrina, Cuel Annalisa, Dainese Francesco, Giacomuzzi Federica, Parisi Claudia, Pedrazzoli Carlo , Tarolli Tiziano\
**Clarinettisti**\
Baroni Diego, Luciani Maria\
**Oboisti**\
Azzali Federica, Morandi Daria\
**Trombettisti**\
Righi Augusto\
**Clavicembalisti**\
Bisacchi Marianna\
**Organisti**\
Battisti Tarcisio, Trentin Luca\
**Arpisti**\
Cunego Assia, Frigotto Francesca, Penitenti Alessandra, Tirale Francesca\
**Mandolinisti**\
Broccato Mara , Orrigo Ugo\
**Chitarristi**\
Cenini Paolo  , Salin Walter

**CANTANTI OSPITI**\
**Soprano**\
Aparta Magdalena, Benolli Annamaria, Delago Silvia, Giovanetti Sandra, Grosselli M. Letizia, Milzani Paola, Molinari Maria Pia, Pederzolli Cecilia, Sattler Clara, Schweitzer Filicitas, Tamburini Barbara, Virgadaula Michela\
**Mezzosoprano**\
Molinari Cecilia\
**Contralto**\
Demetz Karin, Martinelli Francesca, Mauro Luisa\
**Tenore**\
Miori Sandro, Francesco Maria Moncher, Runggaldier Willi, Trebo Guido\
**Basso** \
Brunetti Vito Maria, Nicolini Mattia, Petrolli Marco, Piccolrovaz Gebhard , Ulivieri Nicola\
**Baritono**\
Mastrototaro Giulio, Ulivieri Nicola

**ALTRI ARTISTI  OSPITI**\
Farina Franco (voce recitante)\
Giorgelè Dario (mimo) \
Torbol Maria Grazia(danzatrice)\
Vanzo Bruno(voce recitante)

**CORALI E COMPAGNIE DI DANZA OSPITI**\
“Anzolin de la Tor” Riva del Garda\
“Kirchenchor Kastelruth” Castelrotto\
“Coro Polifonico Città di Brescia”\
“Ensemble Gherdeina”\
“Ensemble Corale Città di Arco”\
“Compagnia Danza Viva”