---
title: Organico
image: /img/orchestra.jpg
---
Dalla sua fondazione nel 1993 (per iniziativa del M° Giorgio Ulivieri), la “CAMERATA MUSICALE Città di Arco” ha tenuto più di cento concerti esibendosi in varie località del Trentino-Alto Adige (Arco, Riva, Rovereto, Trento, Bolzano, Merano e Brunico) e del Veneto (dal Santuario di Monte Berico al prestigioso Teatro Palladio di Vicenza) e ha collaborato con strumentisti e cantanti di rilievo internazionale e con importanti realtà corali. 

<!--more-->

Il suo ricco repertorio comprende: “Stabat Mater” di Pergolesi, “Te Deum per Maria Teresa” di Haydn, “Credo Messe”, “Spatzen Messe” e “Ave verum Corpus” di Mozart, “Magnificat” e “Gloria” di Vivaldi, “Kaffee Kantate” e “Bauern Kantate” di Bach; le “operine buffe” italiane quali “La Serva Padrona” di Pergolesi e “Il Maestro di Cappella” di Cimarosa; “Le quattro Stagioni” di Vivaldi, “Le Stagioni” di Riccardo Giavina, il “Carnevale degli animali” di Saint Saens, la suite “Wassermusik-Musica sull’Acqua” di Haendel, “Le sette parole del Redentore sulla Croce” di Haydn, l’inno di incoronazione “Zadok the Priest” di Haendel e il “Magnificat” di don Marco Frisina e quello (più famoso) di John Rutter; inoltre una interessante versione strumentale del “Requiem” di Mozart. Continuativa ed ultradecennale è la partecipazione alle ricorrenze  dell’Otto dicembre (Madonna Immacolata), alla “Pasqua Musicale Arcense”, alla rassegna “Domeniche in Musica” (trentennale manifestazione artistica organizzata ad Arco dalla stessa Camerata Musicale).